---
page_title: Neden Liman MYS?
title: Neden Liman Merkezi Yönetim Sistemi?
menu:
  main:
    name: "Neden Liman?"
    parent: "about"
    weight: 1
---

Havelsan A.Ş. olarak 2016 yılında, Tübitak-Ulakbim ile Pardus işletim sistemi özelinde İş Birliği Protokolü imzalanmıştır. Protokolün amacı, Havelsan A.Ş. olarak kurumlarımızda Linux tabanlı işletim sistemimiz olan Pardus’un yaygınlaşmasını ve kamu BT hizmetlerinde açık kaynaklı alternatif çözümleri üretmektir.
<br><br>
Protokol sonrası Havelsan A.Ş. yaklaşık 1 yıl kurumlarda neden Pardus dönüşümü gerçekleşemiyor sorusuna cevap aramıştır. Yapılan kurum analizleri, Pardus dönüşüm projelerinin gerçekleştirilememesindeki birinci engelin, kurum bilgi işlem personellerinin Linux tabanlı işletim sistemlerini basit arayüzler yardımı ile yönetememesi olduğu sonucunu ortaya koymuştur. İkinci engel ise, kurumlarda bağımlılık oluşturan donanım ve yazılımlardan dolayı sistemlerin hibrit olarak çalışma zorunluluğudur. Örneğin, kurumlarda bağımlılıklarından dolayı Pardus İşletim sistemine geçişi mümkün olmayan kullanıcılar bulunmaktadır fakat aynı kurumda tamamen Pardus  işletim sistemi kullanmasına hiçbir engeli olmayan kullanıcılar bulunmaktadır. Bu nedenle, Pardus ve diğer işletimlerini aynı ortamlarda merkezi olarak yönetilmesi bir ihtiyaçtır.
<br><br>
Liman Merkezi Yönetim Sisteminin hedefi, platformdan bağımsız olarak sistemleri uzaktan merkezi olarak yönetme imkanı sunmaktadır. Liman MYS kurulu olan bilgi sistemlerinde, sistem yöneticileri web arayüzü ile konforlu şekilde uçtan uca kontrol gerçekleştirebilmektedir.
<br><br>
{{% image "liman-mys-ozellikler.jpeg" %}}
<br>
<i>Liman Merkezi Yönetim Sistemi, tamamen Havelsan A.Ş. öz kaynakları kullanılarak geliştirilmiştir.</i>