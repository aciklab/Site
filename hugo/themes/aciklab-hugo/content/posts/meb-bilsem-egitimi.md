---
date: 2020-02-24
linktitle: MEB BİLSEM EĞİTİMİ
title: MEB BİLSEM EĞİTİMİ
image: 534.jpg
---

Milli Eğitim Bakanlığı Özel Eğitim ve Rehberlik Hizmetleri Genel Müdürlüğü ile HAVELSAN arasında imzalanan protokol kapsamında Bilim ve Sanat Eğitim Merkezi (BİLSEM) öğretmenlerinin eğitimi HAVELSAN’da başladı.
İlk eğitim 24 Şubat – 6 Mart tarihleri arasında Pardus, Temel Sistem / Ağ Yönetimi ve Yazılım Geliştirme ile Zihin Haritaları içeriğiyle gerçekleştirildi. HAVELSAN mühendislerinin verdiği eğitim sonunda 17 öğretmen sertifikasını aldı.
Sertifika törenine HAVELSAN adına Yönetim Kurulu Başkan Vekili Mustafa Şenol, Genel Müdür Ahmet Hamdi Atalay, İnsan Kaynakları Direktörü Oğuzhan Coşkunyürek ile Tedarik ve İş Ekosistemi Yönetimi Grup Müdürü Akın Kağan Akçalı da katıldı.
T.C. Millî Eğitim Bakan Yardımcısı Mahmut Özer, bu eğitim modelinin başta özel yetenekli öğrencilere eğitim veren öğretmenler olmak üzere MEB’in diğer okullarındaki eğitmenlere de yaygınlaştırılması için HAVELSAN ile yeni iş birlikleri yapacaklarını belirterek, eğitime katkıları nedeniyle MEB adına HAVELSAN’a teşekkür etti.