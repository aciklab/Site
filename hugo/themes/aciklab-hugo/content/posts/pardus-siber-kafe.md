---
date: 2019-07-24
linktitle: HAVELSAN Pardus Siber Kafede
title: HAVELSAN Pardus Siber Kafede
image: 600.jpg
---

Türkiye Siber Güvenlik Kümelenmesi üye firmalarını farklı sektörlerle bir araya getirme hedefiyle düzenlenen Siber Kafe Etkinliklerinin 6’ncısını "Savunma Sanayiinde Siber Güvenlik" teması ile 24 Temmuz 2019 tarihinde SSB Nuri Demirağ Salonunda gerçekleştirildi.


Türkiye Siber Güvenlik Kümelenmesi lider firması HAVELSAN, Siber Güvenlik ve Pardus ekibinin geniş katılımıyla iştirak ettiği etkinlikte siber güvenlik alanındaki ürün ve hizmetlerinin tanıtıldığı standında katılımcılara bilgi verdi.

Cumhurbaşkanlığı Savunma Sanayii Başkanlığı (SSB) himayelerinde düzenlenen etkinliğe, SSB, Genelkurmay Başkanlığı, Jandarma Genel Komutanlığı, Emniyet Genel Müdürlüğü ve Milli Güvenlik Kurulu temsilcilerinin yanı sıra Kümelenme üyesi firmalar ile Savunma Sanayiinin önde gelen firmalarından 200'e yakın kişi katılım sağladı.



Pardus ve Açık Kaynak Yazılımları konusunda katılımcıların yoğun ilgisi vardı. Katılımcılara Havelsan bünyesinde Pardus ile ilgili aşağıda yer alan hizmetler anlatılmıştır;

* Pardus Ön Analiz Çalışması
* Pardus Analiz Çalışması
* Açık Kaynak Yazılım Geliştirme
* Pardus Kavram İspat Çalışması
* Pardus Yaygınlaştırma Çalışması
* Pardus Uyumluluk Testi ve Ürün Ailesi